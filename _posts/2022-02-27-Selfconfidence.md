---
title: আত্মবিশ্বাস
date: 2022-02-27 12:04:50 +0600
categories: [miscellaneous]
tags: [miscellaneous]     # TAG names should always be lowercase
author:
  name: Nazia Shehnaz Joynab
toc: false
pin: true
---

আমি একুশ শতকের অতি আধুনিকা নারী হতে চাই না।

আমি একই সাথে এই শতকের মুক্ত চিন্তা আর নব্বই দশকের সহজ সাবলীল আচরণ এর অধিকারী হতে চাই।

চৌকস হয়ে বিপদ এড়িয়ে না গিয়ে বিপদ সামলে অভিজ্ঞতাসম্পন্ন হতে চাই।

খুব বেশি আবেগী হতে চাইনা তবে অনেক বেশি বাস্তবিক হতে চাই।

ভাল খারাপের সংজ্ঞা এক একজনের কাছে এক এক রকম হতে পারে, কিন্তু দ্বিমুখি আচরণ কখনোই করতে চাই না।

তারপরও মানুষ মাত্রই ভুল করে জেনে অকপটে নিজের ভুলের জন্য ক্ষমা চেয়ে ফেলার সৎ সাহস চাই।

সবার সম্মান পাবার আশা রাখতে চাইনা কিন্তু আমার মৃত্যুর পর অন্তত কাছের মানুষগুলোর মুখে "মানুষটা ভাল ছিল" এই কথা বলার মধ্য দিয়ে তাদের জীবনে আমার উপস্থিতির মুল্যায়ন হোক সেটাই চাই।

সাফল্যের বড় বড় সপ্ন দেখতে আর ইচ্ছা করি না কারণ তাতে  করে মাঝে মাঝে জীবনের ছোটো সাফল্য গুলোরই  অপমান করা হয়, সেগুলা মেনে নিতে কষ্ট হয়।

তার চেয়ে ছোট্ট সাফল্যের হাত ধরেই বড় সাফল্যের পথে যেতে চাই।

কিন্তু হ‍্যাঁ ,যত যাই হোক না কেন "আত্মবিশ্বাস"কে খুব শক্ত করে আগলে ধরতে চাই।

১৫ ফেব্রুয়ারি,২০২০
